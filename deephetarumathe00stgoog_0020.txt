14

Pollucis testimonio ita elevato nihil ultra prohibere
censet M„ quominus ante Draconem ephetas iudicasse existi-
memus, neque iudicasse solum sed etiam pro senatu con·
sulta sse. Constare enim reges apud veteres Graecos a con·
silio nobilium fuisse adiutos et in consultando de re publica
et in iudicando de caedibus. Apud Lacedaemonios et Corin-
thios rem se ita habuisse certum esse admonet3 et Athenis
sine dubio eupatridarum senatum cum regibus his muneri-
bus functum esse. Pollucem docere -— quamquam enim de
tempore et auctore ophetarum instituendorum erraverit, nul-
· lam esse causam, cur de ceteris ei fidem abrogemus --
ephetas in quinque dicasteriis iudicasse; inter haec Areo-
pagum fuisse; sequi, ut ephetae et areopagitae iidem fuerint.

Itaque ephetas (sive, id quod idem valeat, areopagitas)
antiquitus et senatum fuisse et iudicia exercuisse. ¹)

Solonem novum Areopagum instituisse, cui et senato-
rium munus et iudicia, quae ad caedes voluntarias perti-
nerent, mandaret3 ephetis autem quattuor cetera dicasteria
reliquisse. anue de causa iudicia ab eo ita dispertita esse,
quod in quattuor illis dicasteriis de eis caedibus iudicia ha-
berentur, vel iustis vel non voluntariis, quae expiari possent,

 

1) Quod Mueller censet ephetas eosdem fuisse atque areopagitas
haec ante eum iam Luzacus statuerat, qui - Exercitationem academ.
specim. tert. L. B. 1793, p. 181 - haec habet: n. . . . Quin si vita
nobis suppetat et vires, aliquando sumus demonstraturi, Areopagum a
ceteris quatuor tribunalibus, quae de caede pronuntiabant, non nisi loco
olim fuisse diversum et ante Solonis aetatem sub communi Ephetarum
nomine fuisse comprehensum3 quo iu modo haeserunt veteres. Plutar-
chus praesertim». Etiam Platner — Der Process und die Klagen. 1824,
1, p. 21 -- conicit unum olim areopagitarum et ephetarum collegium
fuisse, sed in Areopago etiam archontes una cum ephetis iudicavisse,
quia aliter intelligi non possit, quomodo Solon huic ipsi iudicio (Areo-
pago) tantam potestatem addicere potuerit. -- Philippi l. l. 1874, pag.
242. -— cfr infra pag. 69.

 

