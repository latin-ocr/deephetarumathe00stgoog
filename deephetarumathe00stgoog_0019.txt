13

ephetis a Dracone attribueretur ‚ tum ephetis ademptum
tertio consilio, novo Areopag0‚ a Solone traderetur, —-· hoc
fieri potuisse negari id quidem non potest; consentaneum
hoc esse cum verisimili rerum - progressu et naturae conve-
niens negamus; videntur mutationes illae magis ex arbitrio
eorum excidisse, qui leges illas tulisse dicuntur. .

Sed dilucida sunt verba et Pollucis et Plutarchi. In
his totum certamen vertitur.

Iam illis temporibu8‚ quibus Schoemannus ea, quae
supra commemoravimus, conscribebat, Mueller Pollucis verba
in dubium vocaverat. Cuius sententiam ut repudiaret, Schoe-
mannus commentarium illum De Areopago et Ephetis confecit.

Hoc loco e re fortasse est sententiam Muelleri exponere.
Quam etsi certis testimoniis confirmare non poterat summus
ille vir, tamen mirum in modum eum quasi divinasse vide-
bimus id. quod maiore alii iure postea contenderunt.

Negavit Mueller ¹) Polluci fidem esse habendam. Fieri
enim potuisse censet, ut Pollux haec nobis traderet. non
quia auctorem aliquem haberet, qui id diceret, sed quia
baec concludendo sibi persuasisset. In legibus enim Solonis
esse quasdam de caedibus legeS, quas manifestum sit Solo·
nem prope integras e Draconis legibus in suas traduxisse.
Apparere autem in his tantummodo legibuS, a Solone re-
ceptis, ephetarum mentionem factam esse, quippe qui de
nulla re nisi de caedibus iudicarent. ²) Quo factum esse, ut
ephetae. cum in Draconeis illis legibus saepius commemora-
rentur, a Dracone fuisse instituti crederentur.

 

1) Κ. Ο. Mueller: Geschichten Hellenischer St'amme und Stadte,
Π, Die Dorien 1, p. 333 sq.. II, pag. 137 sq. (Ed. pr„ Bresl. 1824).
-— Idem: Aeschylos Eumeniden, Goett. 1833, pag. 153 sq.

2) Plut„ Sol. 17: τοὺς Δράκοντος νόμους ἀνεῖλε πλὴν τῶν φονι-
κῶν ἅπαντας. ·-· Aelian„ V. h. 8, 10: μόνους δὲ ἐφύλαξαν τοὺς φονι-
κοὺς αὐτοῦ.

